Een dierenwelzijnsinspecteur moet alle dierentuinen bezoeken om te zien of deze voldoende ruimte hebben voor de dieren die zij huisvesten. Omdat er
heel veel dierentuinen zijn, gaat hij eerst een vlugge controle doen. Hierbij zal hij nagaan of de totale minimumruimte die nodig is voor alle dieren
samen wel kleiner of gelijk is aan de oppervlakte van de dierentuin. Om zijn werk een beetje te vereenvoudigen gaan jullie een programma schrijven
dat uit de minimale ruimte voor elk dier gaat berekenen wat de minimale totale ruimte is voor alle dieren.

## Opgave

De eerste regel bevat het aantal testgevallen $$T$$ (een strikt positief geheel getal: $$1 \leqslant T \leqslant 100$$). Per testgeval volgt er eerst een regel met het aantal dieren $$B$$ (een strikt positief geheel getal: $$1 \leqslant B \leqslant 100$$). Daarna volgt 1 regel met $$B$$ positieve gehele getallen die de minimale ruimtes per dier voorstellen, telkens gescheiden door 1 spatie.

#### Voorbeelden
Mogelijk invoer is:
```
2
3
14 5 283
6
54 62 800 10000 4 99
```

Per testgeval moet je  één regel afdrukken met de totale minimale ruimte voor alle dieren van die dierentuin. Dit moet voorafgegaan worden door
het volgnummer van het testgeval gevolgd door één spatie.

```
1 302
2 11019
```
## Gegeven
Er bestaan verschillende manieren om de grootte van een hoek uit te drukken, wij gebruiken meestal het zestigtallige talstelsel. Een hoek wordt hierbij opgebouwd uit graden °, daarna minuten ' en seconden ''. Waarbij elke graad uit 60 minuten bestaat en elke minuut uit 60 seconden.

Een voorbeeld van een hoek in het zestigtallige stelsel is, 45° 28' 30", oftewel, 45 graden, 28 minuten en 30 seconden.

![Foto door Katerina Holmes op Pexels.](media/katerina-holmes.jpg "Foto door Katerina Holmes op Pexels."){:data-caption="Foto door Katerina Holmes op Pexels." width="40%"}

Je rekentoestel zal een hoek meestal in decimale graden uitdrukken, de vorige hoek wordt dan uitgedrukt als 45,475°. Dit komt ook perfect overeen want dit zou betekenen dat de hoek ongeveer 45,5° groot is. Je kan dit lezen als 45° en een halve graad, een halve graad is 30' wat inderdaad ongeveer overeen komt 28' 30".

## Gevraagd
Schrijf een programma dat van een decimale hoek het **gehele deel** en de eerste **3 cijfers na de komma** vraagt. Voor een hoek van 45,475° zal de gebruiker dus eerst `45` en daarna `475` intikken.

#### Voorbeelden
Voor de hoek 45,475° voert men `45` en `475` in. Daarna verschijnt er:
```
Dit komt overeen met 45 graden 28 minuten en 30 seconden.
```

Voor de hoek 61,5° voert men `61` en `500` in. Daarna verschijnt er:
```
Dit komt overeen met 61 graden 30 minuten en 0 seconden.
```

Voor de hoek 12,05° voert men `12` en `50` in. Daarna verschijnt er:
```
Dit komt overeen met 12 graden 3 minuten en 0 seconden.
```

Voor de hoek 25,755° voert men `25` en `755` in. Daarna verschijnt er:
```
Dit komt overeen met 25 graden 45 minuten en 18 seconden.
```
## Gegeven
Een **dozijn** eieren is een alternatieve benaming voor 12 eieren. Een **gros** eieren is 12 dozijn, of anders gezegd is een gros een dozijn dozijnen.

![Een onconventionele verpakking van 18 eieren.](media/eggshortagehero.gif "Een onconventionele verpakking van 18 eieren."){:data-caption="Een onconventionele verpakking van 18 eieren." width="40%"}

## Gevraagd
Een kippenhouder verzamelt een hoeveelheid eieren. Vraag naar het aantal gros, het aantal dozijn en het aantal aparte eieren dat hij al bezit. Vraag daarna naar het totale aantal eieren dat aan deze hoeveelheid toegevoegd moeten worden. 

Geef het uiteindelijke resultaat vervolgens weer op het scherm in onderstaande vorm.

#### Voorbeelden
Indien de kippenhouder 2 gros, 1 dozijn en 3 eieren heeft en er 6 aan toevoegt, dan verschijnt er:
```
Totale aantal eieren: 2 gros, 1 dozijn en 9 eieren.
```

Indien de kippenhouder 0 gros, 3 dozijn en 4 eieren heeft en er 16 aan toevoegt, dan verschijnt er:
```
Totale aantal eieren: 0 gros, 4 dozijn en 8 eieren.
```

{: .callout.callout-info}
> #### Tip
> Je moet de gebruiker dus om **vier** verschillende inputs vragen, het *aantal gros*, *aantal dozijn* en *aantal aparte eieren* en daarna naar het *aantal eieren* dat toegevoegd moet worden aan de hoeveelheid.

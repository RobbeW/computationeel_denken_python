In de middeleeuwen ging men kaarsen gebruiken voor **tijdmeting**. Het waren vernuftige monikken die de **candela horaria** uitvonden. Hierbij gebruikte men een aantal kaarsen van gelijke lengte. Iedere kaars werd gemerkt met strepen op onderling gelijke afstand, waarbij de afstand tussen elke merkstreep overeenkwam met een *door ervaring verkregen* tijdsperiode.

![Een brandende kaars.](media/candle.gif "Een brandende kaars."){:data-caption="Een brandende kaars" width="300px"}

## Gevraagd

Stel dat voor een kaars van 30 cm, elke markering van 1 cm overeenkomt met één uur. Dan blijft na 6 uur nog 24 cm van de kaars over.

Schrijf een programma dat eerst de **naam van de monnik** vraagt, daarna de **beginlengte** van de kaars en tot slot hoeveel cm er nog **overblijft**. Bereken met deze gegevens **hoeveel uur** de kaars reeds brandt. Je mag ervan uitgaan dat de lengtes steeds als natuurlijke getallen ingevoerd worden.

#### Voorbeeld

Bij de invoer:
```
Voer je voornaam in: Markus
Voer de beginlengte in (in cm): 30
Voer de resterende lengte in (in cm): 24
```

verschijnt er:
```
Monnik Markus: er is ondertussen 6 u verstreken.
```
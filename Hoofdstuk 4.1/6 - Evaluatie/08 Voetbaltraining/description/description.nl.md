## Gegeven
Voetballertraining is ook voor een groot stuk teamtraining. Naar elkaar passen is bijvoorbeeld zeer belangrijk, het is goede manier om de bal dichter bij het doel te krijgen en deze niet kwijt te spelen.

![Balbehendigheid trainen.](media/soccer.gif "Balbehendigheid trainen."){:data-caption="Balbehendigheid trainen." width="400px"}

Carlos Alberto Parreira, de coach van het Zuid-Afrikaanse voetbalteam Bafana Bafana vraagt zijn spelers om elke training in een grote cirkel te staan. In deze cirkel voeren ze de volgende pasoefening uit, elke speler past de bal naar zijn buur aan de rechterkant. Gezien de spelers in een cirkel staan, kan de coach ze telkens een nummer geven. Speler 3 past dus naar speler 4, speler 4 naar speler 5, enz.. De laatste speler past terug naar speler 1 omdat ze in een grote cirkel staan.

Coach Parreira geeft de bal aan speler met nummer `K` en vraagt vervolgens om `P` passen uit te voeren. De speler die uiteindelijk de bal heeft, geeft deze vervolgens terug aan de coach.

## Gevraagd
De coach wil een programma dat telkens berekent van welke speler hij de bal uiteindelijk terug zal krijgen.

- Vraag aan de gebruiker hoeveel spelers in de cirkel opgesteld staan,
- Vraag vervolgens welke speler de bal krijgt (`K`),
- Vraag tot slot hoeveel passen (`P`) er uitgevoerd moeten worden.

#### Voorbeelden

Stel dat er `5` spelers in een cirkel opgesteld staan. De coach geeft de bal aan speler `2` en vraagt vervolgens om `5` passen uit te voeren. Er verschijnt:
```
De bal eindigt bij speler 2
```

Stel dat er `6` spelers in een cirkel opgesteld staan. De coach geeft de bal aan speler `3` en vraagt vervolgens om `5` passen uit te voeren. Er verschijnt:
```
De bal eindigt bij speler 2
```

Stel dat er `5` spelers in een cirkel opgesteld staan. De coach geeft de bal aan speler `1` en vraagt vervolgens om `3` passen uit te voeren. Er verschijnt:
```
De bal eindigt bij speler 4
```

{: .callout.callout-secondary}
>#### Bron
> Universiteit van Valladolid (UVa), probleem *Bafana Bafana*.



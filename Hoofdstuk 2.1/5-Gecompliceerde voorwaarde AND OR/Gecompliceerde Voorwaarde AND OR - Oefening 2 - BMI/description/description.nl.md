## Achtergrond

Van de **Body Mass Index** heb je wellicht al gehoord, maar wist je ook dat het een **Belgische uitvinding** is? Adolphe Quetelet bedacht het in de negentiende eeuw. Hij zocht naar verbanden tussen de lengte en de massa van soldaten. Hij zocht dus een manier om, **op populatieniveau**, aan statistiek te kunnen doen. Quetelet had dus nooit de bedoeling dat deze index gebruikt zou worden op **individueel niveau of dat deze een normatief karakter zou krijgen.**

## Gegeven

Bereken de BMI. De *Body Mass Index* bereken je door de massa in kilogram te delen door je lengte in meter in het kwadraat. 

* BMI < 18.5 betekent ondergewicht. 
* BMI >= 18.5 **en** kleiner of gelijk aan 25 betekent "gezond".
* BMI > 25 **en** kleiner dan 30 betekent licht overgewicht. 
* BMI > 30 betekent overgewicht. 

## Disclaimer

Heb jij een BMI tussen 18,5 en 25? Dan betekent dat niet automatisch dat je evenwichtig eet en voldoende beweegt. Het omgekeerde geldt ook: mensen met (licht) overgewicht eten niet per definitie ongezond. **Fixeer je dus niet op je BMI of het getal op de weegschaal.** Besteed in de eerste plaats aandacht aan evenwichtige voeding, beweeg voldoende en beperk lang stilzitten. De tips bij de voedings- en bewegingsdriehoek helpen je op weg. 


De **BMI is bruikbaar voor mensen tussen 19 en 59 jaar** (behalve bij zwangerschap en borstvoeding). Voor kinderen en jongeren wordt beroep gedaan op groeicurven en bestaan er aangepaste BMI-tabellen. 

## Gevraagd

* Robbe heeft een `massa` van 60.2 kilogram en heeft een `lengte` van 1.78m;
* Schrijf een programma dat als invoer vraagt naar de `massa` en naar de `lengte`;
* Bereken de BMI van de gebruiker. `Rond af` tot twee decimalen; 
* Als uitvoer `print` het programma de BMI en de bijhorende classificatie naar het scherm. 


## Invoer
```
Voer jouw massa in (in kg): 
Voer jouw lengte in (in meter): 

```

## Uitvoer
```
Jouw BMI bedraagt: 19.0
Dit komt overeen met de categorie: gezond

```


## Gegeven

Misschien zag je ooit de deelauto's van <a href="https://nl.wikipedia.org/wiki/Partago" target="_blank">Partago</a> in de stad. Er waren voor deze deelauto's twee mogelijke formules.

- **Prepaid rijbudget**

  €3,49 per uur en €0,37 per km, maar met €0 maandelijkse vaste kosten
- **Coop formule**

  €0 per uur en €0,33 per km, maar met €75 maandelijkse vaste kosten.

![Een elektrische deelauto van Partago.](media/partago.png "Een elektrische deelauto van Partago."){:data-caption="Een elektrische deelauto van Partago." width="40%"}

## Gevraagd

Schrijf een programma dat in volgorde naar het aantal uren maandelijkse rijtijd vraagt en daarna naar het aantal maandelijkse gereden kilometers. Vervolgens bereken je de kostprijs van de twee formules. Rond de bedragen af tot een getal met twee decimalen! 

Indien beide formules even duur zijn, kies dan voor het prepaid pakket.

#### Voorbeeld
Indien een persoon in een maand nauwelijks 4.5 uur met de wagen rijdt en hierbij 307 km aflegt, dan verschijnt er:

```
Prepaid rijbudget is het meest voordelig.
Je betaalt daarmee: 129.3 euro.
```

Indien een persoon echter 11.6 uur rijdt en hierbij 928 km aflegt, dan verschijnt er: 

```
Coop formule is het meest voordelig.
Je betaalt daarmee: 381.24 euro.
```
